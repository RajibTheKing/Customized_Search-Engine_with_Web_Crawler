I love data, 
mooie  
BIG data!
Bytes, bytes en nog eens bytes. 2,5 quintillion (10 tot de 30e) bytes worden er ongeveer per dag 
aan data in de wereld geproduceerd. Maandelijks worden er gemiddeld 30.000.000.000 (30 
miljard) ‘krabbeltjes’ geplaatst op facebook. Een Boeing motor kan 20.000.000.000.000 bytes 
(20 terabyte) aan data per uur aan de monteurs aanleveren. Jaarlijks wordt er 40% datagroei 
verwacht, wereldwijd. Grote getallen, extreme hoeveelheden data in verschillende vormen. Dit 
themanummer van Tiem gaat over data, Big Data!
door: arjen de graaf
In 2018 zullen, dat is de verwachting, in de 
Verenigde Staten 1.6 miljoen banen nodig zijn om 
de aanwas van data te kunnen verwerken. Het is 
een feit dat steeds grotere volumes aan data onze 
organisaties binnen komen, evenals overigens in 
ons persoonlijke leven.
Big Data lijkt het modewoord van 2012 te worden. 
Het is een ‘hot’ onderwerp, maar waar hebben we 
het eigenlijk over? In de praktijk heeft Big Data 
de reputatie van ontembaar, zelfs met de huidige 
technologische middelen. Over de reden lijken de 
deskundigen het wel eens: de 5 V’s. 
1. Volume. Grote hoeveelheid data,
2. Velocity. Extreem snelle verwerking,
3. Variety. Grote variatie in aanlevering (al dan niet 
gestructureerd op allerlei media  (streaming, discs, 
tapes), 
4. Variablity. Moeilijk te interpreteren, ofwel er zijn 
vele interpretaties mogelijk, 
5. Visualization. Moeilijk overzichtelijk te visuali-
seren.
Veel, complexe of gevarieerde data is voer voor 
specialisten. Een speeltuin waar ze zich in thuis 
voelen. Voor beslissers die overal rekening mee 
willen houden, kan het een ramp zijn. Zeker als de 
basis van bedrijfskritische gegevens niet op orde is, 
dan is de informatie die er uit samengesteld wordt 
ook niet ok. Daardoor kunnen er foute beslissingen 
genomen worden die schadelijk zijn voor de eigen 
organisatie. Dagelijks vind je daarvan voorbeelden 
in de (vak)pers. Het geeft wel beweging, maar leuk 
is anders!
De kwaliteit van gegevens wordt in hoge mate 
bepaald door de volwassenheid die een organisatie 
THEMA 
BIG DATA
22 | TIEM 2.0 – 44 tHeMA BIG DAtA
thema 
Big Data
hierin heeft bereikt, de mate waarin de kwaliteit 
van de gegevens onder controle is. Wie weet welke 
gegevens in zijn organisatie rondzwerven en welke 
daarvan cruciaal zijn voor de bedrijfsuitvoering? 
Wie kent de kwaliteit van die gegevens en wie meet 
deze kwaliteit periodiek? Wie vertrouwt zijn eigen 
managementinformatie? Wie doet wel eens iets 
nieuws met zijn gegevens, of is het vooral meer van 
hetzelfde?
Als de gegevenshuishouding in de basis op orde 
is, komt er ruimte voor nieuwe dingen, zoals het 
confronteren van de eigen gegevens met nieuwe 
bronnen. Vanzelfsprekend in een proeftuin met veel 
verschillende smaken. Je voelt je soms als een kind 
in een snoepwinkel, op zoek naar het ultieme geluk 
in een overdaad aan aanbod. Pas op dat je je niet 
overeet! 
Gepassioneerd zoeken geeft vernieuwing, het 
vinden van de verborgen schat veel voldoening. 
Daarnaast brengt het nieuw elan in een organisatie, 
positieve spanning. En als de gewenste resultaten 
behaald worden, een fantastisch succesgevoel. 
Combineren van gegevensbronnen, datamining, 
visualisatie, verrijkte dashboards en risico profi-
ling vormen een greep uit de vele mogelijkheden. 
Stuurbaarheid kan toenemen en nieuwe (commer-
ciële) diensten ontstaan. Wow, ik ben enthousiast!
Big Data. Wie ziet daarbij een half leeg of een half 
vol glas? Ik zie een rijk gevuld glas. Drie redenen. 
Het dwingt organisaties aandacht te besteden aan 
het managen van hun gegevens (en de organisatie 
daarop in te richten). Daarmee zal de kwaliteit van 
handelen van die organisaties toenemen. Kwaliteit 
is schoonheid. Daarna(ast) geeft het ongekende 
mogelijkheden om de besturing verder toe te laten 
nemen, nieuwe velden te ontginnen en echt te 
ondernemen met gegevens. Last but not least, het 
geeft een organisatie nieuwe dynamiek, een nog 
krachtiger teamgevoel!
De mogelijkheden zijn ongekend, voor wie ze ziet. 
De basis dient wel op orde te zijn. En elke stap in 
die richting is goed.
Zit bij Big Data de grootste uitdaging in de tech-
nologie? Ik denk het niet. Technologie ontwikkelt 
zich steeds sneller, kan steeds meer aan, koppe-
lingen kunnen beter en snel gelegd worden. Mijn 
stelling is dat het gaat om de gegevens zelf, wat ze 
zeggen, voorstellen, betekenen. Het gaat er om die 
te kennen, nieuwe combinaties te maken. Het is net 
voetbal. Staat uw team klaar om af te trappen?
In dit themanummer van TIEM hebben we gezocht 
naar antwoorden op de volgende vragen: Is Big 
Data een hype of een blijvertje? Ligt de nadruk 
vooral op het kunnen ‘temmen’ van de Big Data of 
wordt het vooral gezien als iets waarmee je creatief 
kan ondernemen (voorspellen van risico’s, data-
bronnen combineren tot een nieuwe dienst, etc.). 
Wat zijn dan de mogelijkheden, waar moeten we 
rekening mee houden, voor opletten? 
Mijn dochters gaan me vanavond weer bijpraten 
over hun nieuwste apps en de sites die ‘in’ zijn. 
Ik hoef ze niet meer aan te melden, dat doen ze 
tegenwoordig zelf. Ik hoop dat ik, vergeleken met 
de vorige keer, een betere indruk bij ze achterlaat. 
Ik kijk naar de typemachine, een erfstuk van mijn 
ouders. Doet tegenwoordig dienst als boekensteun 
(nog maar even vrees ik) en neurie: I love data, 
mooie BIG data. 
Ik wens u met dit nummer veel leesplezier en inspi-
ratie toe! 
Arjen de Graaf is oprichter en eigenaar van 
Arvix en redacteur van tIeM
OVeR De AuteuR: 
 TIEM 2.0 – 44 | 23tHeMA BIG DAtA
thema 
Big Data
