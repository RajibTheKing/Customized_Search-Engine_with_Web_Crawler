in
fo
rm
at
ie
 /
 ju
ni
 2
0
0
7
12
ibedrijfspro
ce
ss
en
Business rules
De samenhang tussen 
bedrijfsprocessen, 
bedrijfsregels en  
gegevenskwaliteit
Bedrijven zijn geïnteresseerd in de vraag of ze hun 
processen effectief en efficiënt uitvoeren, dus of ze hun 
bedrijfsdoelstellingen realiseren en de processen zo uitvoeren 
dat de kosten laag zijn en de kwaliteit hoog is. Bedrijfsregels zijn 
een geschikt instrumentarium om de effectiviteit en efficiëntie te 
beschrijven en te meten.
Frans van Besouw
het bedrijfsbeleid. Het personeelsbeleid van het 
bedrijf in het voorbeeld dat we gaandeweg zullen 
uitwerken is erop gericht in personeelsomvang 
te groeien met tien medewerkers per kwartaal. 
Nieuwe medewerkers krijgen een marktconform 
salarispakket. Een medewerker ontvangt een 
basissalaris op grond van zijn schaal. Daarnaast 
kan hij aanspraak maken op verschillende com-
ponenten. Een van de componenten is dat mede-
werkers kunnen deelnemen aan een spaarloon- of 
een levensloopregeling.
De hr-afdeling van het bedrijf voert het aanname- 
en salarisbeleid uit. Zij sluiten een dienstverband 
af met nieuwe medewerkers en bespreken met 
hen het marktconforme pakket. De salarisadmi-
nistratie voert de aanstellingen in en registreert 
vervolgens de verschillende onderdelen van het 
salarispakket. De salarisadministratie ontvangt de 
gegevens via een mutatieformulier van de hr-afde-
ling.
De grondstoffen van de salarisadministratie zijn 
dus gegevens. De berekening van de salarissen is 
het belangrijkste product. Een belangrijk bijpro-
duct is de verantwoording van de salarisbetalin-
gen, bijvoorbeeld aan de Belastingdienst. Elke 
Een proces is onlosmakelijk verbonden met een 
bedrijf. Een proces levert namelijk een dienst 
of een product. Een bedrijfsproces is ook de 
beschrijving van die dagelijkse werkzaamheden. 
In de productiesector beschrijft het bedrijfspro-
ces welke grondstoffen nodig zijn om het eind-
product te maken en de omstandigheden waar-
onder deze verwerking het best kan plaatsvinden. 
In de administratieve sector gaat het vooral over 
de vraag hoe een bedrijf gegevens verzamelt en 
wat het vervolgens met deze gegevens doet.
Een bedrijf is vanzelfsprekend geïnteresseerd in 
de vraag of het zijn processen effectief en effi-
ciënt uitvoert. Effectief betekent dat het bedrijf 
in staat is de bedrijfsdoelstellingen te realiseren, 
efficiënt dat het de processen zo uitvoert dat de 
kosten laag zijn en de kwaliteit hoog is. Bedrijfs-
regels zijn dan een geschikt instrumentarium om 
effectiviteit en efficiëntie te beschrijven en – met 
behulp van gegevenskwaliteit – te meten.
Het goede goed doen
Dé vraag voor het management is: ‘Doen wij 
wel het goede (effectief) en doen wij het goede 
goed (efficiënt)?’. Het goede is omschreven in 
in
fo
rm
at
ie
 /
 ju
ni
 2
0
0
7
13
maand berekent de salarisadministratie het loon 
(of besteedt dit uit aan een hierin gespecialiseerd 
bedrijf). Het bedrijf betaalt elke maand salaris 
en eist dat alle salarissen conform de afspraken 
met de werknemers betaald worden. Soms is de 
tijd tussen aanname door hr en indiensttreding 
kort, bijvoorbeeld een paar dagen. Ook in dit 
geval moet de salarisbetaling in de maand van 
indiensttreding beginnen. De salarisadministratie 
controleert daarom of ze alle aanstellingen op tijd 
verwerkt heeft.
Om antwoord te kunnen geven op de vraag ‘Doen 
wij het goede goed?’ heeft het management 
meetpunten benoemd. Aan de meetpunten zijn 
normen gekoppeld. Meetpunten zijn bijvoorbeeld 
het aantal door hr aangenomen werknemers, het 
aantal door de salarisadministratie verwerkte aan-
stellingen en de duur van de verwerking. Andere 
meetpunten betreffen de salarisverwerking: het 
brutosalaris, het moment van salarisuitbetaling en 
het nettosalaris.
Risico’s voor de salarisadministratie zijn dat niet 
alle door de hr-afdeling geleverde aanmeldingen 
verwerkt zijn en dat niet iedereen het afgesproken 
salaris krijgt.
Uitval in processen
Om de risico’s te kunnen beheersen meet de 
salarisadministratie het proces en grijpt in als dat 
nodig blijkt te zijn. De verwerkingsduur en het 
aantal geadministreerde dienstverbanden zijn 
redelijk eenvoudig te meten. Als er problemen 
ontstaan, kunnen die worden opgelost door extra 
mensen of extra kennis in te zetten. Het niet 
oplossen van deze problemen, uitval, is –vanwege 
beleidseisen – niet toegestaan.
Uitval in het product salaris is minder eenvoudig 
te meten. Doorgaans vergelijkt een bedrijf de som 
van de salarissen en de verschillende componen-
ten daarvan met de salarissen van een voorgaande 
maand. Ook is het mogelijk met ‘plussen en 
minnen’ te onderzoeken of de salarisverwerking 
‘glad’ verloopt. Als bij dit onderzoek een probleem, 
uitval dus, geconstateerd is, onderzoekt de salaris-
administratie bij welke medewerker(s) het pro-
bleem voorkomt. Dit is vaak een tijdsintensieve 
bezigheid.
De uitval in de salarisbetaling kan ook aan het 
licht komen als een werknemer klaagt over een 
salaris dat niet (correct) betaald is. Een salaris is 
niet correct als een toegezegde component niet 
verwerkt is of als een bepaalde component ‘netto’ 
gemaakt is, terwijl de component ‘bruto’ uitbe-
taald zou moeten zijn. Voor een spaarloon geldt 
dat er geen belasting over geheven wordt. Als dat 
wel gebeurt, is er ook sprake van uitval.
Beschrijving van processen
De gewenste werking van de salarisadministratie 
is doorgaans beschreven in een groot aantal docu-
menten. Allereerst zijn dat de beleidsdocumenten 
waarin het management het beleid beschrijft. 
Dit beleid is door procesanalisten uitgewerkt in 
een procesbeschrijving. De medewerkers van 
de salarisadministratie hebben hieraan werkin-
structies toegevoegd. Als de salarisadministratie 
ondersteund wordt door een informatiesysteem, 
zullen ook de IT’ers het proces beschreven heb-
ben, onder meer in use cases. De meetpunten en 
Samenvatting
Bedrijfsregels raken de kern van het bedrijfsproces. Ze zijn richtinggever van 
gedrag, bieden normen voor effectiviteit en bewaken de gegevenskwaliteit. Daardoor 
maken ze de efficiëntie van bedrijfsprocessen meetbaar. De bedrijfsregelaanpak 
geeft een bedrijf een instrumentarium om te ‘regeren’ over de bedrijfsprocessen. 
Gegevenskwaliteitsmetingen bieden inzicht in de effectiviteit van de processen.
bedrijfs-
regels
Q
q
bedrijfs-
doelen
processen
voegen
gegevens toe
gebruiken
gegevens
ondersteunende
IT processen
gegevens
Figuur 1. Processen, ondersteund door IT, produceren 
producten en diensten
in
fo
rm
at
ie
 /
 ju
ni
 2
0
0
7
ibedrijfspro
ce
ss
en
14
de wijze van controleren zijn beschreven door de 
interne controledienst.
Met andere woorden, er is een omvangrijke 
bibliotheek van documenten waarin de verschil-
lende disciplines grip proberen te krijgen op het 
proces. Deze verschillende ‘belanghebbenden’ 
praten ieder vanuit hun eigen perspectief en 
bijbehorende documenten met elkaar over het 
proces. Dit gaat vaak goed, maar in alle commu-
nicatie over processen vindt miscommunicatie 
plaats! En miscommunicatie leidt bijna altijd tot 
problemen.
Miscommunicatie is te voorkomen als business, 
IT’ers, procesbeschrijvers en controllers dezelfde 
taal spreken. Als ze dezelfde taal spreken, kunnen 
ze gezamenlijk grip krijgen op de praktijk en de 
theorie van het proces. Bedrijfsregels bieden zo’n 
gemeenschappelijk vocabulaire. 
Business rules approach: 
bedrijfsregels bieden 
gemeenschappelijk vocabulaire
We kunnen een salarisadministratie beschrijven 
als een stelsel van bedrijfsregels. Dit zijn regels 
die het bedrijfsbeleid operationaliseren, regels die 
randvoorwaarden stellen aan het dagelijkse pro-
ces, regels die meetpunten definiëren, regels die 
wet- en regelgeving vertalen naar handzame eisen 
voor het salarispakket, regels die beschrijven welke 
componenten bruto en welke componenten netto 
zijn. De observatie dat we een proces kunnen 
beschrijven als een stelsel van bedrijfsregels is de 
basis van de business rules approach. We noemen 
deze benadering in het vervolg de bedrijfsregelaan-
pak. Business rules, ofwel bedrijfsregels, zijn dan 
uitspraken die een expliciete beperking opleggen, 
of richting geven, aan gedrag. De bedrijfsregelaan-
pak is een methodologie die regels formaliseert 
en ze als grondslag gebruikt voor de inrichting van 
bedrijfsprocessen, al dan niet ondersteund door 
business process management systems.1
De bedrijfsregelaanpak is niet eens zo zeer iets 
nieuws als wel een culminatiepunt. In de verschil-
lende onderscheiden disciplines is de afgelopen 
decennia de gedachte ontstaan dat regels een 
belangrijke rol vervullen. Het is een culminatie-
punt omdat de gedachten binnen de verschillende 
disciplines over hoe de regels beschreven en 
gebruikt moeten worden convergeert.
 
Convergerende disciplines
Databasegoeroes postuleren al sinds de jaren 
tachtig dat RDBMS’en (relational database 
management systems) geschikt moeten zijn voor 
de implementatie van een grotere verscheiden-
heid aan regels dan keys en check constraints. Een 
RDBMS zou zo ook functionaliteit moeten bieden 
om bijvoorbeeld het tegelijk toekennen van spaar-
loon- en levensloopregeling te voorkomen.
Procesbeschrijvers gebruiken tekenconventies om 
aan te geven wanneer in een proces een beslissing 
nodig is. In de procesbeschrijving vertellen ze ook 
hoe, op grond van welke informatie, de beslissing 
genomen moet worden. Ook zo kan een admini-
stratie de samenloop van spaarloon en levensloop 
voorkomen. In de werkinstructie staat dan waar-
schijnlijk dat de administrateur bij het invoeren 
van een levensloopregeling moet controleren of de 
betreffende medewerker niet al een spaarloonrege-
ling heeft.
Sinds de jaren negentig leggen bedrijven steeds 
meer verantwoording af aan bijvoorbeeld overhe-
den en aandeelhouders over hun gedragingen. Aan 
de overheid verantwoorden ze onder andere hoe ze 
aan wet- en regelgeving voldoen: een samenloop 
van spaarloon- en levensloopregeling kan in dit 
kader ‘niet verantwoord’ worden.
bedrijfs-
regels
processen
Q
q
voegen
gegevens toe
gebruiken
gegevens
ondersteunende
IT
gegevens
processen
bedrijfs-
doelen
Figuur 2. Bedrijfsdoelen staan centraal
1. Voor een uitgebrei-
dere introductie 
verwijzen we naar 
de Business Rules 
Community op 
www.brcommunity.
com.
»Bedrijfsprocessen zijn en 
blijven mensenwerk«
in
fo
rm
at
ie
 /
 ju
ni
 2
0
0
7
15
Business Rules Manifest
Het Business Rules Manifest2 beschrijft aan 
de hand van tien stellingen bedrijfsregels en de 
bedrijfsregelaanpak. Volgens het manifest is het 
noodzakelijk regels declaratief weer te geven in 
natuurlijke taal, bestemd voor de business. Decla-
ratief betekent dan dat in een verzameling van 
regels geen impliciete volgorde verondersteld is. 
Het betekent ook dat de regel en de handhaving 
van de regel twee verschillende zaken zijn.
De regel ‘samenloop van spaarloon en levensloop 
bij een medewerker is niet toegestaan’ is een 
heldere formulering als de verschillende termen 
(‘spaarloon’, ‘levensloop’, ‘medewerker’, maar 
wellicht ook ‘samenloop’) bekend zijn. De zin ‘De 
salarisadministratie controleert op samenloop van 
levensloop en spaarloon’ is in deze zienswijze geen 
goede bedrijfsregel: de zin geeft aan wie verant-
woordelijk is voor de handhaving. Het zinsonder-
deel ‘is niet toegestaan’ is eenduidig. De zinsnede 
‘is meestal niet toegestaan’ is niet eenduidig.3
De eis een regel weer te geven in natuurlijke taal4 
wijst op het nut van de regel, namelijk dat de regel 
begrijpelijk is en dus bruikbaar ‘voor de business’ 
moet zijn, maar is tevens een verwijzing naar de 
gedachte dat we het zinvolst kunnen spreken 
over informatie in natuurlijke taal. Natuurlijke 
taal maakt het mogelijk dat medewerkers uit de 
bedrijfspraktijk de regels valideren op juistheid 
en op onderlinge consistentie. Hiervoor is het ook 
nodig dat er sprake is van één samenhangende 
verzameling regels. Het spreekt voor zich dat deze 
verzameling van regels ‘onderhouden’ moet wor-
den.
Als we in navolging van de bedrijfsregelaanpak 
een salarisadministratie kunnen beschrijven in 
termen van regels die richtlijnen bieden voor 
en beperkingen stellen aan het gedrag van de 
organisatie, hebben we een verzameling regels 
die tezamen inzicht geven in de werking van het 
bedrijf en de manier waarop bedrijfsdoelen vorm 
krijgen. De kennis over het bedrijf is daarmee 
‘gestandaardiseerd’ en communicatie tussen de 
diverse betrokkenen is vergemakkelijkt. 
Procesbeschrijvers kunnen de verzameling regels 
gebruiken bij de beschrijving van processen en 
‘administrateurs’ bij het opstellen van werkin-
structies. IT’ers kunnen de regels inzetten bij de 
verbetering van de applicatie, bijvoorbeeld met 
een business rules engine. En voor controllers 
biedt het houvast voor het ‘in control’-statement.
Business rules in de praktijk
Hoewel de theorie van het manifest luidt dat een 
bedrijfsregel declaratief en niet procedureel is, 
stelt het manifest ook dat regels processen ‘leiden’. 
De bedrijfsactiviteiten kunnen op grond van regels 
leiden tot toegestane en niet-toegestane activi-
teiten. Er zijn bedrijfsactiviteiten die schending 
van de regel afhandelen en deze activiteiten zijn 
te scheiden van de behandeling van toegestane 
activiteiten. Daarmee kunnen we stellen dat de 
inrichting van een proces regelgestuurd kan zijn.
Terug naar het voorbeeld van het salarisadmini-
stratieproces. Het is zaak de uitval in het proces 
zo laag mogelijk te krijgen. Bedrijfsregels kun-
nen daarbij helpen, namelijk als bedrijfsregels in 
heldere taal de bedrijfsdoelstellingen beschrijven 
en de regels zijn opgenomen in de procesbeschrij-
vingen. De administrateurs zijn daardoor bekend 
met de regels. 
In de werkinstructies is uitgelegd hoe de admini-
strateurs de regels kunnen handhaven. Mogelijk 
zijn de bedrijfsregels ook geïmplementeerd in een 
business rules engine, een ‘machine’ die nagaat 
of ingevoerde gegevens voldoen aan de gestelde 
normen. Dit kan ertoe leiden dat als een admi-
nistrateur een levensloopregeling invoert bij een 
medewerker die al een spaarloon heeft, hij de 
melding krijgt dat dit niet toegestaan is. Ook voor 
de ‘rekenmachine’ die de bruto-nettovergoeding 
berekent, kunnen bedrijfsregels ingezet worden. 
De salarisverwerking zal dan over het weggezette 
spaarloon nooit belasting heffen.
bedrijfs-
regels
processen
Q
voegen
gegevens toe
bedrijfs-
doelen
gebruiken
gegevens
ondersteunende
IT processen
q
gegevens
Figuur 3. Gegevenskwaliteitsmeting:  
op basis van bedrijfsregels en normen
2. Zie de site van 
de Business 
Rules Community 
(www.brcommu-
nity.com) of voor 
de Nederlandse 
vertaling de site van 
het Business Rules 
Platform Nederland 
(www.brplatform.
org).
 3. Voor een uitge-
breide discussie 
over wat goede 
en minder goede 
bedrijfsregels zijn, 
zie Ross (2003). 
Voor standaardisa-
tie op het gebied 
van bedrijfsregels, 
zie OMG (2002).
4. Een stellingname 
die bijvoorbeeld in 
de jaren zeventig 
door G.M. Nijssen 
uitgewerkt is in 
NIAM (Natural lan-
guage Information 
Analysis Method). 
NIAM heeft twee 
navolgingen: het 
Nederlandse 
FCO-IM (Fully 
Communication 
Oriented 
Information 
Modeling, onder-
steund door de tool 
CaseTalk, zie www.
casetalk.com) en 
de ORM (Object-
Role Modeling). 
Met name deze 
laatste aanpak vindt 
navolging in de 
SBVR (Semantics 
of Business 
Vocabulary and 
Business Rules, zie 
OMG, 2002).
in
fo
rm
at
ie
 /
 ju
ni
 2
0
0
7
ibedrijfspro
ce
ss
en
16
In control
Effectiviteit en efficiëntie zijn zo uitgedrukt in 
regels en bijhorende normen. Ook de controllers 
hebben hier baat bij. Als de regels bekend zijn 
en de ‘uitval’ onder controle is, weten zij dat het 
proces ook echt ‘in control’ is.
Het is mogelijk de kwaliteit van bedrijfsprocessen 
te meten. Bedrijfsregels zijn daarbij elementair: 
zij bepalen wat je wilt meten. De bij de regel 
genoemde norm geeft aan waarop je meet. Per 
bedrijfsregel kun je vervolgens meten of de gege-
vens voldoen aan de norm: als een gegeven niet 
voldoet aan de norm, spreken we van uitval.
Het meten van de gegevenskwaliteit zonder 
gebruik te maken van bedrijfsregels is mogelijk. 
Gegevenskwaliteitsonderzoek tracht onder meer 
ontbrekende attributen, merkwaardige waarden, 
dubbele registraties en inconsistenties in de gege-
vensverzameling op te sporen. Dit resulteert in 
constateringen als ‘het aantal uren dat een mede-
werker per week werkt ontbreekt’, ‘de geboorteda-
tum van de medewerker is zodanig dat hij op dit 
moment drie jaar oud zou zijn’, ‘twee medewerkers 
hebben hetzelfde sofinummer’ en ‘we hebben 
gevonden dat er een medewerker van het man-
nelijk geslacht met zwangerschapsverlof is’. Bij dit 
soort onderzoek wordt doorgaans gebruikgemaakt 
van data profiling tools.
Ook referentie- en waarnemingsmetingen spelen 
een voorname rol bij gegevenskwaliteitsonder-
zoek. Bij een referentiemeting vergelijk je de 
gegevens in een administratie met die van een 
andere administratie. Een eenvoudig voorbeeld is 
de postcode van een adres. Als je de kwaliteit van 
het adressenbestand wilt kennen, kun je de inge-
voerde adressen vergelijken met een postcode-
tabel. Een ander voorbeeld is de vergelijking van 
de salarisgegevens bekend bij een pensioenfonds 
met de salarisgegevens bij de salarisadministratie 
zelf. Een referentiemeting levert op dat in twee 
administraties verschillende, elkaar tegenspre-
kende, feiten over een persoon geadministreerd 
kunnen zijn. Bij een waarnemingsmeting verge-
lijk je de gegevens met wat je waarneemt. Een 
accountmanager kan bijvoorbeeld zijn telefoon-
lijst actueel houden door regelmatig de mobiele 
telefoonnummers uit zijn adresboek te bellen.
Een gegevenskwaliteitsmeting uitbreiden met 
bedrijfsregels maakt de meting krachtiger. Een 
‘bedrijfsregelmeting’ geeft antwoord op de vraag of 
de administratie voldoet aan de bedrijfsdoelstel-
lingen.
Bij deze gegevenskwaliteitsmeting mét bedrijfs-
regels (q) kun je gebruikmaken van de door de 
afdeling hr geleverde ‘mutatieformulieren’ en van 
gegevens over de throughput van het proces. Welke 
gegevens je gebruikt, is vooral afhankelijk van de 
vraag welke gegevens over het proces beschikbaar 
zijn. Elk gegeven opgeslagen in een database, 
spreadsheet of XML-document is bruikbaar.
Analyse van de uitval gebeurt op grond van infor-
matie over de bedrijfsregel. Bijvoorbeeld: het 
handhavingsregime van de regel is niet beschre-
ven in de regel zelf. Wel kunnen we het als extra 
informatie óver de regel registreren. Van een regel 
kunnen we beschrijven wie hem handhaaft, waar 
en wanneer (in welk proces) de regel nageleefd 
moet worden, hoe de regel wordt gecontroleerd 
(door uitvoeren van de werkinstructie, controle in 
applicatie of door de business rules engine) en ook 
wie wil weten dat de regel nageleefd is.
Bij de analyse van de uitval is het zaak gebruik te 
maken van deze meta-informatie over de regel. Op 
grond van de gemeten uitval en de analyse kan een 
bedrijf beslissen of er maatregelen nodig zijn en zo 
ja, welke maatregelen dat zijn.
Conclusie
Kennis over en toegang tot de regels is het belang-
rijkste instrument om gegevenskwaliteit structu-
reel te verbeteren. Kennis over wat wel en niet 
kan, over wat plausibel is en wat niet, en over wat 
wel of niet verplicht is, is de backbone van elk 
bedrijfs-
regels
processen
Q
q
voegen
gegevens toe
bedrijfs-
doelen
gebruiken
gegevens
ondersteunende
IT
gegevens
processen
Figuur 4. Samenhang tussen bedrijfsprocessen, 
bedrijfsregels en gegevenskwaliteit
in
fo
rm
at
ie
 /
 ju
ni
 2
0
0
7
17
www.nl.insight.com
FORMERL
Y
SOFTWAR
E
SPECTRU
M
The Trusted Advisor 
for software licensing 
and solutions
Licensing expertise
Software asset management
License compliancy
Partnerships with 2000+ 
software publishers
Offices in 24 countries, 
13 currencies & Global 
Account Management





MKT091 Holland Ad 267 x 85mm.ind1   1 10/5/07   09:23:28
bedrijf en van elke administratie. Bedrijfsproces-
sen zijn en blijven mensenwerk!
Bedrijfsregels raken de kern van het bedrijfspro-
ces. Bedrijfsregels zijn richtinggever van gedrag. 
Bedrijfsregels geven normen voor effectiviteit. 
Bedrijfsregels bewaken de gegevenskwaliteit (q). 
Bedrijfsregels maken daarmee de efficiëntie van 
bedrijfsprocessen meetbaar (Q) (zie figuur 4).
De bedrijfsregelaanpak geeft een bedrijf een 
instrumentarium om te ‘regeren’ over de bedrijfs-
processen. Bedrijfsregels maken het mogelijk de 
vraag ‘Wat willen we?’ te beantwoorden onafhan-
kelijk van de vraag ‘Hoe moeten we wat we willen 
uitvoeren?’. Mensen en hun kennis over en van 
regels krijgen een centrale plek in een organisatie. 
Met gegevenskwaliteitsmetingen krijg je inzicht in 
de effectiviteit van de processen.
Reviewer  Sylvie Spreeuwenberg
Literatuur
OMG (2002). Semantics of Business Vocabulary and Business 
Rules (SBVR). Object Management Group, www.omg.org/
docs/dtc/06-03-02.pdf.
Ross, R. (2003). Principles of the Business Rules Approach. 
Addison Wesley.
Links
www.brcommunity.com
www.brplatform.org
www.casetalk.com
www.omg.org
Frans van Besouw
is consultant op het gebied van gegevenskwaliteitsmanagement 
en bedrijfsregels. E-mail: frans.van.besouw@arvix.nl.
