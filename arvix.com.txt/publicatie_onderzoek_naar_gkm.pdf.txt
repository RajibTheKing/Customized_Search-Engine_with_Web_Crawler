14 business process magazine | nummer 1 | februari 2007
Door Arjen de Graaf en Ortwin Verreck
 S
choningsprojecten op data worden meestal gestart nadat 
zich in een bedrijf ernstige calamiteiten hebben 
voorgedaan, bijvoorbeeld met de facturatie. De ervaring 
leert dat schoningsprojecten in veel gevallen worden 
onderschat. De tijdsdruk en vooral de enorme hoeveelheid, 
veelal onverwachte, benodigde mutaties en de daaraan 
verbonden werkzaamheden zijn daar debet aan. In de 
praktijk worden dan veel uitzendkrachten ingehuurd om de 
hoeveelheid werk weg te werken. De vraag is dan ook: was 
dit op voorhand in te schatten, anders in te richten?
De casus: ontstaan van gegevensvervuiling
Bij de grootbank stond men aan de vooravond van een 
internationale implementatie van een nieuw Human 
Resource- of personeelssysteem. Een gestructureerde 
schoningsslag bleek relevant, ondanks dat alle medewerker-
dossiers al in één centrale administratie waren vastgelegd. 
Er waren verschillende redenen voor de schoning.
Voorbereiding op de conversie. Aanvankelijk was de voor-
bereiding op de conversie de hoofdreden om te schonen. 
Het beeld bestond dat door een aantal technische tekort-
process management
Gestructureerde service of ad hoc proces?
 SCHONEN VAN 
BESTANDEN 
Dit artikel geeft aan de hand van een praktijkcase antwoord op de vraag hoe de kwaliteit van data kan worden vastgesteld 
en hoe op een gestructureerde wijze een schoningstraject kan worden vormgegeven door gebruik te maken van moderne 
technische hulpmiddelen. 
komingen de gegevens soms niet ingelezen konden worden 
in het nieuwe personeelssysteem. Velden die verplicht waren 
in het doelsysteem, waren niet gevuld in het oude systeem – 
door het ontbreken van de benodigde invoercontroles.
Ontbreken van een vigerend beleid. De verschillende organi-
satieonderdelen maakten gebruik van hetzelfde systeem, 
waarbij de verschillende managers ieder een ander gedoog-
beleid hanteerden. Er was feitelijk geen eenduidig beleid en 
vastgestelde beleidsregels werden dan ook met voeten 
getreden. Om nog maar niet te spreken van de vele beleids-
veranderingen door de jaren heen. Ook de invoer van 
gegevens werd verschillend gedaan; zo werd het veld ‘intern 
telefoonnummer’ door de ene afdeling wel gevuld en hield 
een andere afdeling dit bij in Excel.
Opleiding van medewerkers. Er was de afgelopen jaren een 
groot verloop op de HR-afdeling geweest van administratieve 
medewerkers. Het waren juist deze medewerkers die met de 
benodigde materiekennis veel mutaties hadden doorge-
voerd. Daarnaast speelde op de afdeling de werkdruk een 
grote (negatieve) rol. Door de werkdruk werden bijvoorbeeld 
vergoedingen toegekend aan bankmedewerkers, terwijl deze 
helemaal niet voor deze vergoeding in aanmerking hadden 
mogen komen.
business process magazine | nummer 1 | februari 2007 15
Van verbetering ‘in de drup’. Op het huidige systeem waren 
door de jaren heen diverse verbeteringen doorgevoerd, maar 
uit kwaliteitsmeting op de gegevens bleek dat tijdens het 
systeemonderhoud nogal eens gegevens werden verminkt. 
Sommige arbeidsovereenkomsten waren bijvoorbeeld 
niet meer aan een medewerker gekoppeld. Vrijwel op half-
jaarlijkse basis waren schoningsprojecten geïnitieerd om de 
ergste nood te lenigen. Geautomatiseerd werden bijvoor-
beeld periodiek de reiskosten woon-werkverkeer opnieuw 
berekend op basis van het bekende woonadres! Hierdoor 
ontstonden hardnekkige fouten.
Vervuiling
Gegevensvervuiling kan diverse oorzaken hebben; het 
schonen van bestanden is ook zelden alleen een technisch 
probleem. Zeker als men vervuiling ook in de toekomst wil 
voorkomen, dient proactief te worden omgegaan met de 
geconstateerde soorten van vervuiling. Om gegevens goed te 
kunnen schonen, is het van belang om de verschillende 
soorten vervuiling te onderkennen. Op basis daarvan kan een 
bijbehorend schoningsplan worden opgesteld. Er zijn 
grofweg drie soorten vervuiling te onderkennen. 
Technische vervuiling is het eenvoudigst te detecteren. Het 
gaat daarbij altijd om vervuiling in de administratie waarvan 
eenvoudig is vast te stellen dat dit niet voor mag komen. 
Denk bijvoorbeeld aan een telefoonnummer met letters, een 
ongeldige datum (35-23-1001), een leeftijdsopgave van een 
medewerker van 140 jaar, en in deze casus ook aan een 
arbeidsovereenkomst zonder medewerker. Deze vervuiling 
kan worden gedetecteerd met technische controles, zoals 
domeincontroles, null-value controles, frequentiecontroles 
en controles op referentiële integriteit. Daarnaast zijn er ook 
specifieke oplossingen in de markt om technische vervuiling 
van specifieke NAW-bestanden te detecteren en op te lossen.
Functionele vervuiling heeft altijd betrekking op registraties 
die weliswaar kunnen voorkomen, maar niet mógen 
voorkomen. Voorbeelden hiervan zijn medewerkers die een 
leaseauto hebben en tegelijkertijd een OV-jaarkaart, mede-
werkers die een full-time jaarsalaris hebben onder het 
minimumloon, etcetera. Voor dit soort vervuiling worden 
bedrijfsregels opgesteld voor detectie. De bedrijfsregels zijn 
in de casus afgeleid uit de (CAO) reglementering, gesprekken 
met expert users en door ‘rule mining’ op het bestaande 
systeem.
Inhoudelijke vervuiling is veruit het lastigst vast te stellen. 
Het gaat hier om registraties die kunnen voorkomen en ook 
mogen voorkomen, maar die feitelijk onjuist zijn: ‘uw 
(internet) bestelling voor deze flatscreen kost u 99 euro’. 
Dit soort vervuiling heeft invloed op de wijze waarop 
gemeten kan worden en op de mate waarin de vervuiling 
gecorrigeerd kan worden. Zo kan een onterechte declaratie 
worden teruggedraaid (functioneel), maar is het soms nog 
niet zo eenvoudig om de ontbrekende ingangsdatum 
(technisch) te achterhalen.
Drie typen metingen
Het meten van de bovengenoemde drie soorten vervuiling 
kan op drie manieren plaatsvinden. 
De meest bekende aanpak is een waarnemingsgerichte 
aanpak. Daarbij krijgen medewerkers/controleurs een 
uitdraai uit het systeem en gaan ze proefondervindelijk, dus 
in de praktijk, kijken en vaststellen of de registratie wel 
klopt. Deze aanpak is arbeidsintensief, de kans op fouten is 
groot en de organisatie loopt een risico om haar eigen ‘vuile 
was’ bij haar klanten of medewerkers buiten te hangen. 
Dit laatste is veelal de reden waarom organisaties kiezen 
voor een referentiemeting. 
Bij een referentiemeting wordt een ander, extern bestand 
gebruikt om de gegevensvervuiling vast te stellen. Hierbij is 
het vanzelfsprekend wel belangrijk dat men zich er vooraf 
van vergewist dat dit referentiebestand van een betere 
kwaliteit is. Zelfs met het raadplegen van authentieke 
bronnen blijft dit een belangrijk aandachtspunt.
Tot slot is er de mogelijkheid om een intrinsieke meting uit te 
voeren. Bij een dergelijke meting wordt de vervuiling binnen 
het systeem vastgesteld door bijvoorbeeld controles op 
verbanden (patroonherkenning) en kennisregels. Dit laatste 
is te vergelijken met een expert in de organisatie, die ook 
direct kan waarnemen dat iets inhoudelijk niet klopt. Zo zou 
je kunnen denken aan medewerkers die een lage salaris-
verhoging hebben gekregen en ‘opeens’ een aanmerkelijk 
hoger declaratiegedrag vertonen. Conclusie: technische 
vervuiling wordt met technische controles gedetecteerd, 
functionele fouten worden gedetecteerd met bedrijfsregels 
en een groot deel van de inhoudelijke fouten kan worden 
opgespoord met patroonherkenning en kennisregels. 
De aanpak 
Het te onderzoeken systeem in de praktijksituatie bij de 
grootbank werd voor de gegevenskwaliteitsmeting opge-
deeld in een aantal logische deelgebieden, zoals medewer-
kersgegevens, contractgegevens en salarisgegevens. Per gege-
vensgebied werd vervolgens een volledige extractie gemaakt 
van het systeem ten behoeve van de technische meting. 
Onze praktijkervaring heeft uitgewezen dat het zinvol is een 
momentopname van het systeem te maken en de gegevens 
buiten het systeem te onderzoeken. Voor het meten gebrui-
ken we gespecialiseerde tooling waarbij, bij voorkeur, met 
een volledige extractie wordt gewerkt omdat daarmee een 
goede patroonherkenning en ontdubbeling mogelijk wordt. 
De bevindingen van deze technische meting, die meestal 
binnen enkele dagen is afgerond, zijn nodig als voorbereiding 
op het vaststellen van de bedrijfsregels. In de gegevensgebie-
den waar veel technische uitdagingen worden geconstateerd, 
is het lonend om ook veel aandacht te besteden aan het 
opstellen van de bijhorende bedrijfsregels. De mate waarin 
bedrijfsregels en technische regels met elkaar verband 
houden c.q. correleren, bepaalt welke relevante patronen 
worden onderkend. Deze patronen dienen om de inhoudelijke ❱
16 business process magazine | nummer 1 | februari 2007
process management
vervuiling op te sporen, maar ook om de oorzaak van de 
vervuiling te achterhalen die nodig is om de juiste 
schoningsaanpak op te stellen. Op de te nemen schonings-
stappen wordt eveneens ingegaan.
De meting levert zo zicht op de vervuiling in termen van 
meer of minder verdachte gegevens. Na de meting is de 
omvang van de vervuiling vastgesteld en wordt de vervuiling 
gebruteerd: de bevindingen worden omgezet naar een 
bijbehorende geldwaarde en vertaald naar bedrijfsrisico’s. 
Op basis daarvan kan worden bepaald welke vervuiling 
geschoond dient te worden en welke aanpak, handmatig of 
geautomatiseerd, het beste kan worden toegepast. 
Daarnaast geeft de meting ook concrete informatie voor het 
(her)inrichten van de bedrijfsprocessen, de benodigde 
gegevenscontroles en opleidingstrajecten voor het nieuwe 
HR-personeelssysteem.
Schonen in zeven stappen
Nadat de gegevenskwaliteitsmeting is uitgevoerd, kan het 
schoningstraject worden opgestart. Belangrijk bij een 
gestructureerde schoningsaanpak is dat altijd zicht behouden 
blijft op de originele gegevens en de mate waarin en waarom 
deze gegevens zijn gecorrigeerd en geschoond. 
Daarmee wordt niet alleen duidelijk wat het resultaat van de 
schoning is, maar wordt ook een juiste koppeling met andere 
systemen gewaarborgd: waar bijvoorbeeld een klant nog wel 
twee keer in geregistreerd staat. Een mogelijke aanpak 
hiervoor is dat het originele record wordt uitgebreid met ten 
minste een even groot aantal nieuwe velden met de toevoe-
ging ‘cleansed’. Daardoor krijg je dus naast het attribuut 
‘naam’ het attribuut ‘cleansed_naam’. Met de extractie, de uit 
de administratie gehaalde gegevens, worden de volgende 
zeven schoningsstappen uitgevoerd: 1. Standaardiseren; 
2. Parsen; 3. Vergelijken; 4. Verrijken; 5. Matchen; 6. Bedrijfs-
regel cleansing; 7. Superrecord/verwijzingen.
Standaardiseren.
Het schoningstraject begint met het standaardiseren van de 
gegevens. Dit vereenvoudigt complexere schoningsacties, 
zoals bijvoorbeeld het ontdubbelen van gegevens, en zorgt 
tevens voor een grotere herkenbaarheid van de gegevens. 
Vormen van standaardisatie zijn bijvoorbeeld eenduidige 
opmaak van alle datumvelden (dd-mm-yyyy) en initialen van 
de naam die altijd worden weergegeven zonder puntjes. Maar 
ook dat voor een aanduiding als geslacht alleen de coderin-
gen ‘M’ of ‘V’ worden gebruikt en niet ook nog eens ‘0’ of ‘1’.
Parsen.
Onder parsen wordt hier verstaan dat een tekstveld wordt 
opgesplitst in meerdere velden, indien de tekst feitelijk 
meerdere gegevens bevat. Zo zou bijvoorbeeld een naamveld 
kunnen worden opgesplitst in de velden ‘voornaam’, ‘tussen-
voegsel’ en ‘achternaam’ (en kan een aanhef ‘Geachte heer’ 
leiden tot een nieuw alternatief veld ‘geslacht’). De bedrijfs-
matig meest interessante vorm van parsing is gericht op 
bedrijfsgegevens parsing, zie ook het kader. Het goed parsen 
van met name tekstvelden levert een schat aan nieuwe 
informatie op, waarmee andere velden in een later stadium 
geschoond worden. In de markt zijn diverse tools beschik-
baar met geavanceerde parsingmogelijkheden.
Vergelijken. 
Na het parsen kan de vergelijking beginnen. Dit kan met het 
bronbestand zelf (intrinsiek), dat creëert namelijk de 
mogelijkheid om dubbele registraties te detecteren of met 
een betrouwbaar referentiebestand van bij voorkeur een 
authentieke bron. Het gebruik van een referentiebestand 
geeft naast de mogelijkheid voor ontdubbeling, ook de 
mogelijkheid om foutieve en ontbrekende gegevens aan te 
vullen. De vergelijking gebeurt altijd op basis van gestan-
daardiseerde en geparste gegevens van zowel de bron als het 
referentiebestand. Per attribuut worden verschillende 
vergelijkingsfuncties gehanteerd. Zo wordt er bijvoorbeeld 
voor gekozen om naast een exacte vergelijking met sofinum-
mers, ook een fonetische vergelijking toe te passen op 
buitenlandse achternamen. Eventueel kan ook een waar-
schijnlijkheidsberekening worden toegevoegd. Bijvoorbeeld 
de namen ‘De Graaf’ en ‘De Graaff’ komen zo vaak voor dat 
een overeenkomst onwaarschijnlijk is, maar namen als 
‘Verreck’ en ‘Verrek’ komen al veel meer in de richting.
 
Verrijken.
Tijdens het vergelijken kan worden vastgesteld of gegevens 
in de administratie ontbreken. Deze gegevens kunnen 
worden toegevoegd voor het vervolg van het schonings-
proces, ofwel het gegevensbestand wordt verrijkt.
Matchen.
Het matchingsproces is erop gericht om dubbele registraties 
op te sporen. Daarbij worden diverse patronen gedefinieerd 
waarmee gedetecteerd wordt of er sprake is van een dubbele 
registratie. Een patroon bestaat daarbij uit een combinatie 
van vergelijkingen op attribuutniveau. Zo kan een persoons-
gegeven worden ontdubbeld op basis van een overeen-
komend fiscaalnummer of een overeenkomend mobiel-
nummer, maar een nog beter patroon is een combinatie van 
beide. Het zal duidelijk zijn dat er ook patronen zijn die 
leiden tot ‘verdachtsituaties’ die alleen met een handmatige 
schoning kunnen worden opgelost. 
Ontdubbelen.
Is eenmaal een dubbele registratie opgespoord, dan dient 
één van de registraties als survivor te worden aangemerkt, 
zodat vervolgens in de bronadministraties de implicaties en 
verwijzingen correct kunnen worden omgezet. Denk hierbij 
onder andere aan het feit dat de gemaakte afspraken met 
een medewerker wel mee moeten ‘verhuizen’ naar de 
‘survivor’-registratie.
business process magazine | nummer 1 | februari 2007 17
Bedrijfsregel cleansing.
Voor de meting zijn diverse bedrijfsregels en patronen 
gedefinieerd; deze kunnen eveneens worden ingezet om vast 
te stellen welke correcties uitgevoerd dienen te worden. 
Zo kan bijvoorbeeld worden besloten dat bij een afwijking 
van het CAO-salaris, er gekeken wordt naar het dichtstbij 
liggende salaris dat wel aan de CAO voldoet en kan bijvoor-
beeld binnen een vooraf vastgestelde tolerantiegrens alsnog 
het salaris worden aangepast aan de CAO.
Superrecord/verwijzingen.
Uiteindelijk wordt een superrecord gemaakt waarin de 
eigenschappen van diverse oorspronkelijke registraties en 
de diverse schoningsacties worden samengevoegd. Nadat het 
superrecord is gemaakt, is feitelijk de schoning afgerond 
(ofwel het transformatieproces). Er dient nu bepaald te 
worden welke aanvullende maatregelen nodig zijn om op 
gedegen wijze de geschoonde gegevens terug te krijgen, 
te ‘laden’ in de oorspronkelijke administratie. Dit wordt ook 
wel het load-proces genoemd. Naast dit load-proces zal 
bepaald worden welke handmatige schoningsactiviteiten 
vereist zijn.
Casus: aanpak van schoning 
Het schoningsproject van het HR-personeelssysteem bij de 
grootbank werd opgepakt door middel van twee sporen: 
handmatige schoning (door de administratieve medewerkers 
van de bank) en geautomatiseerde schoning (met behulp van 
ETL-tooling). 
Er waren grofweg drie redenen om zo veel als mogelijk voor 
geautomatiseerde schoning te kiezen. Naast de ‘wens’ van de 
grootbank dat het schoningstraject de staande organisatie 
niet teveel moest belasten, was er ook een beperking in het 
huidige systeem. Door de ingebouwde controles was het 
namelijk soms simpelweg niet mogelijk om de vervuiling uit 
het systeem te verwijderen. Deze controles waren niet te 
omzeilen tijdens de schoning. De derde en wellicht belang-
rijkste reden was dat soms een complex aan regels moest 
worden geïnterpreteerd om de juiste schoningsbeslissing te 
kunnen nemen. Uiteindelijk werden in de casus bijna 90.000 
records geschoond. Slechts 6 procent daarvan werd hand-
matig geschoond. In totaal werd net iets meer dan de helft 
van de medewerkerdossiers geraakt. Doordat de schoning 
vooraf ging aan de uitrol van een nieuw systeem, maakte dat 
systeem daarmee een frisse start.
Voor de schoning is vooral gebruik gemaakt van geïntegreer-
de tooling. De gegevens werden uit het bestaande systeem 
gehaald met dezelfde techniek als tijdens de meting van de 
vervuiling en na een complex aan technische controles, 
bedrijfsregels, kennisregels en patroonherkenningen, werden 
de vervuilde gegevens geschoond en als geschoonde gege-
vens in de juiste volgorde en vorm weer aangeboden aan de 
basisregistratie. Een beperkte set van gegevens welke als 
verdacht werd aangemerkt werd vervolgens gereed gezet 
voor handmatige schoning. Dit gehele proces werd voorzien 
van diverse controlelijsten en loggings zodat ook de interne 
controledienst kon vaststellen of de schoning zorgvuldig was 
uitgevoerd.
Schonen of voorkomen?
Deze gestructureerde aanpak met behulp van geïntegreerde 
tooling zorgde bij de casus ook voor een aantal nevenvoorde-
len in het traject na de schoning. Het bleek namelijk mogelijk 
om, tegen zeer lage kosten, op reguliere basis een gegevens-
kwaliteitsmeting uit te voeren. Daarnaast heeft de grootbank 
‘on the fly’ haar eigen kennisregels daadwerkelijk vastgelegd 
en hebben enkele HR-medewerkers een aanvullende 
opleiding gekregen. Ook is een aantal processen en werkin-
structies aangepast. Doordat vervuiling in een steeds vroeger 
stadium, door de periodieke metingen, wordt gedetecteerd 
kan er sneller worden ingegrepen. 
Het schoningsproces met de bijbehorende tooling is dus de 
trigger geweest voor het inrichten van periodieke metingen 
en die zijn nu een standaard service geworden, waarvan 
basisadministraties binnen de grootbank gebruik kunnen 
maken en waarmee managementinformatie wordt gegene-
reerd over de kwaliteit van de gegevens (en mogelijke 
oorzaken van vervuilingen). Mogelijk dat in de toekomst het 
meetsysteem voor de gegevenskwaliteit zelfs gebruikt gaat 
worden als service tijdens het opvoeren van nieuwe gegevens.
Arjen de Graaf en Ortwin Verreck
Arjen de Graaf (arjen.de.graaf@arvix.nl) is medeoprichter en algemeen directeur van 
ARVIX. Ortwin Verreck (ortwin.verreck@arvix.nl) is medeoprichter en technisch directeur 
van ARVIX.
Bedrijfsgegevens parsing
Stel, er zijn drie verschillende artikelen in het 
magazijn met elk hun eigen voorraad en elk hun 
eigen omschrijving.
Omschrijving artikel 1: 
10 stuks metaal schroef 2” met oog.
Omschrijving artikel 2: 
10 stuks zink schroef 3” met oog.
Omschrijving artikel 3: 
metalen oogschroef aantal 10 en lengte 2 inch.
Deze gegevens moeten we parsen en opdelen 
in de volgende velden:
Dit parsen werkt ook als er verschillende talen in de 
administratie zijn opgenomen. Hierdoor wordt het 
niet alleen mogelijk om vervolgens tot een uniforme 
schrijfwijze te komen, maar tevens om vast te stellen 
dat artikelen wellicht ook daadwerkelijk dubbel op 
voorraad worden gehouden. Het schonen van de 
gegevens levert daarmee een besparingsmogelijk-
heid op.
Aantal Materiaal Lengte (inch) Type
10 metaal 2 Schroef met oog
10 zink 3 Schroef met oog
10 metaal 2 Schroef met oog
❰
